До тренутка писања рада, циљ пројекта није испуњен. Ипак, савладан је велики део изазова на том путу. Преостаје реализација анализе слика шаке и примена модела ,,Киндерица'' на превођење координата прстију у управљачке сигнале.

План даљег рада подразумева пре свега сегментацију слике на основу боје, пројекцију прстију уз претпоставку да је раван длана фиксирана, фитовање модела ,,Киндерица'' кроз мерења трајекторија прстију и примену фитоване функције на управљање прстима. Решавање тих проблема испуњава циљ пројекта. Након тога, рад се може побољшати увођењем технике издвајања обележја у анализу слике ради елиминације зависности од боје и анализом равни длана у циљу слободнијег постављања шаке пред камере. Проблем управљања с два степена слободе кретања прстију последњи је у низу будућих задатака.
