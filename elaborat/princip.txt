\textls[250]{\textit{Математички основи}}
\vskip1\baselineskip

{\textit{Модел ,,Kиндерица''}. Нек је $x$ ортогонална пројекција врха прста на осу паралелну прсту када је опружен, $\Delta l$ --- промена дужине дела тетиве унутар прста, $\phi_0$ --- угао усека на прсту када је опружен, а $\sigma_0 = \mathrm{tg} \frac{\phi_0}{2}$. Врх прста роботске шаке креће се по закону (1).
\begin{equation}
x = 2l \left ( 2\tau^3 + \tau^2 - \tau \right )
\end{equation}

\centerline{$
\tau = \cos \left(\phi_0 - 2 \text{arctg} \left(\sigma_0 - \frac{\Delta l}{6}\right)\right)
$}



\vskip\baselineskip
\textit{Тријангулација тачке.} Нека је положај тачке у простору $\bm{R}$, коју две камере у сопственим координатним системима виде као $\bm{r_1}$ и $\bm{r_2}$. Нек су матрице камера $\bm{P_1}$ и $\bm{P_2}$. Знајући $\bm{r_1}$, $\bm{r_2}$, $\bm{P_1}$ и $\bm{P_2}$, $\bm{R}$ се може наћи решавањем система једначина (2).

\begin{equation}
\bm{R} \times P_1\bm{r_1} = \bm{0} \bigwedge \bm{R} \times P_2\bm{r_2} = \bm{0}
\end{equation}

\vskip1\baselineskip
\textls[250]{\textit{Хардвер пројекта}}
\vskip1\baselineskip

Пројекат је сегментован у две целине: систем $\alpha$ и систем $\omega$. Систем $\alpha$ бави се прихватом и обрадом података, а систем $\omega$ извршним делом пројекта.

Систем $\alpha$ чине IBM-PC-компатибилан рачунар и две веб-камере постављене у хоризонталној равни, тако да су им сопствене $x$ осе ортогоналне, а сопствене $y$ осе паралелне. За потребе фиксирања положаја камера израђен је нарочит сталак од картона.

Електрична шема система $\omega$ може се видети на слици . Чине га роботска шака, серво мотори и платформа Arduino Uno.

Роботска шака јесте главна компонента система $\omega$. Израђен је од обликованог комада шперплоче, који чини основу шаке, и комада баштенског црева који одговарају људским прстима. Управљање прстима врши се танким синтетичким канапима --- тетивама. Сваки прст има две тетиве, тј. два степена слободе кретања. Тренутно је у употреби само једна тетива по прсту, па се прсти крећу с једним степеном слободе.

Серво мотори омогућавају регулисано повлачење тетива. Користе се серво мотори SG-5010 уграђени у подлактицу модела. За управљање моторима користи се микроконтролерска платформа Arduino Uno, која генерише одговарајуће PWM сигнале. Мотори се, због велике укупне снаге, напајају лабораторијским напајањем.

\vskip1\baselineskip
\textls[250]{\textit{Софтвер пројекта}}
\vskip1\baselineskip

Софтвер система $\omega$ крајње је једноставан. Платформа Arduino Uno USB комуникацијом прима с рачунара поруке дужине 16 карактера ($16\mathrm{B}$). Формат поруке је $$\overline{A_1A_2A_3B_1B_2B_3C_1C_2C_3D_1D_2D_3E_1E_2E_3N},$$

\noindent где је $A_{i}$ репрезентација $i$-те цифре слева троцифрене декадне репрезентације броја $A$ у коду ASCII, $B_{i}$ --- броја $B$, итд. $N$ је знак кода ASCII за нови ред. Број $A$ одговара палцу, број $B$ кажипрсту итд. Када Аrduino прими поруку, чува је у ниску предвиђену за ту намену, цепа је на трословне сегменте и одбацује знак за нови ред. Трословне сегменте потом тумачи као декадне бројеве те на основу њих генерише PWM сигнале за серво моторе прстију.
